---
{"dg-publish":true,"permalink":"/gremishka/ya-hochu-sprobuvati-pograti-ale-gadki-ne-mayu-yak-cze-zrobiti/"}
---

> [!statblocks]
> | Джерело:  | [Пост Tg-канал](https://t.me/gremishkaua/12) |
> | ---- | --- |
> | Автор:  | [[Гремішка/Гремішка\|Гремішка]] |
> | Редактор: |  [[Автори/Leynar\|Leynar]] |


# Тож, є кілька шляхів долучитися до першої гри.

#### 🐾 Складний шлях (для тих, хто розуміє чому Фродо одразу не полетів до Мордору на орлах):

1️⃣ Обираєте НРІ, в яку хочете пограти.

2️⃣ Купуєте/знаходите у вільному доступі базові правила обраної НРІ.

3️⃣ Збираєте компанію друзів, які готові долучитися до вашої пригоди (для початку вистачить трьох, включно з вами).

4️⃣ Призначаєте винуватого відповідального друга, який уважно прочитає правила та візьме на себе роль майстра. Спойлер: скоріш за все відповідальним другом станете ви 🙃

5️⃣ Новопризначений майстер продумує пригоду (або бере готову — рекомендується для першого разу), занотовує базові віхи пригоди, готує все необхідне для гри відповідно до правил і сюжету.

6️⃣ Інші гравці ознайомлюються з правилами, придумують своїх персонажів (або теж беруть готових).

7️⃣ Ви збираєтесь і граєте. Вуаля — ви прекрасні.

# Швидкий старт
Примітка: вам можуть стати в нагоді набори на кшталт «Швидкий старт», або «Базовий набір». Такі набори існують для багатьох НРІ, вони містять скорочені правила гри, готових персонажів та (опціонально) кілька готових пригод, мапи, роздаткові матеріали тощо. Українською перекладено небагато наборів, проте радимо ознайомитися з тими, що вже є в наявності.
💚 на сайті [Жаба ігор] (https://zhaba-igor.com/nastilno-rolovi-ihry/)
💚 на сайті [Geekach](https://geekach.com.ua/rolyovi-ihry/) 
 
 #### 🐾 Простий шлях: долучитися до гри, що проводиться професійними майстрами.

1️⃣ Заходите на сайти/соціальні мережі, де публікується інформація щодо проведення НРІ.

2️⃣ Обираєте гру.

3️⃣ Ознайомлюєтесь із базовими правилами (опціонально: в клубі «Дід Лихозор» ми зустрічали гравців, які прийшли вперше, гадки не мали шо відбувається, тож майстри швиденько їм пояснили елементарну базу і вони сідали грати).

4️⃣ Уточнюєте у майстра, чи треба щось завчасно підготувати до гри (як правило, нічого не треба).

5️⃣ Приходите на гру. Вуаля — ви прекрасні.

# Де можна записатися на гру?
Для вашої зручності лишаємо посилання на основні сайти/соцмережі, де можна подивитися розклади ігор та записатися:

💚 інстаграм [Geekach] (https://www.instagram.com/geekach_center)

💚 телеграм [ІНРІУМ] (https://t.me/inrium_games) 

💚 київський клуб [Дід Лихозор] (https://didlykhozor.club/) 


Професійні майстри проводять ігри як онлайн, так і оффлайн, тож маєте змогу вибрати комфортний для себе варіант. Адміни «Гремішки» грають та ведуть виключно оффлайн, бо якось душевніше, але це особисті преференції 😊

Кожна опція (самостійна гра/гра з професійним майстром) має свої плюси і мінуси, тож, якщо вам цікаво, можемо обговорити це окремо. Якщо маєте нагальні питання, або уточнення: пишіть, звертайтесь, ми обов’язково вам відповімо та допоможемо по мірі сил.


> [!cards|dataview]
>  | Стаття                                                                                                                                   | Остання зміна           |
> | ---------------------------------------------------------------------------------------------------------------------------------------- | ----------------------- |
> | **[[Гремішка/Гремішка\|Гремішка]]**                                                                                                   | 9:28 PM - May 31, 2025  |
> | **[[Гремішка/НРІ — що воно таке і як в це грати\|НРІ — що воно таке і як в це грати]]**                                               | 9:24 PM - May 31, 2025  |
> | **[[Гремішка/Я хочу спробувати пограти, але гадки не маю як це зробити\|Я хочу спробувати пограти, але гадки не маю як це зробити]]** | 1:35 AM - June 01, 2025 |
> 
{ .block-language-dataview}



> 	"![|sban cover hmicro](" + image + ")" as Image,